<!DOCTYPE html>
<html lang="en">
<head>
    <meta charset="UTF-8">
    <title>自定义滚动条样式</title>
    <link rel="stylesheet" href="css/reset.css">
    <link rel="stylesheet" href="css/scroll.css">
</head>
<body>
<div class="scroll-content">
    <ul class="scroll-tab">
        <li class="tab-item active">师说</li>
        <li class="tab-item">滕王阁序</li>
        <li class="tab-item">岳阳楼记</li>
        <li class="tab-item">兰亭集序</li>
        <li class="tab-item">阿房宫赋</li>
    </ul>
    <div class="scroll-wrap">
        <div class="scroll-cont">
            <h3 class="anchor">师说</h3>
            <div class="scroll-ol">
                <p>
                    古之学者必有师。师者，所以传道受业解惑也。人非生而知之者，孰能无惑?惑而不从师，其为惑也，终不解矣。生乎吾前，其闻道也固先乎吾，吾从而师之;生乎吾后，其闻道也亦先乎吾，吾从而师之。吾师道也，夫庸知其年之先后生于吾乎?是故无贵无贱，无长无少，道之所存，师之所存也。
                </p>
                <p>
                    嗟乎!师道之不传也久矣!欲人之无惑也难矣!古之圣人，其出人也远矣，犹且从师而问焉;今之众人，其下圣人也亦远矣，而耻学于师。是故圣益圣，愚益愚。圣人之所以为圣，愚人之所以为愚，其皆出于此乎?爱其子，择师而教之;于其身也，则耻师焉，惑矣。彼童子之师，授之书而习其句读者，非吾所谓传其道解其惑者也。句读之不知，惑之不解，或师焉，或不焉，小学而大遗，吾未见其明也。巫医乐师百工之人，不耻相师。士大夫之族，曰师曰弟子云者，则群聚而笑之。问之，则曰：“彼与彼年相若也，道相似也。位卑则足羞，官盛则近谀。”呜呼!师道之不复可知矣。巫医乐师百工之人，君子不齿，今其智乃反不能及，其可怪也欤!
                </p>
                <p>
                    圣人无常师。孔子师郯子、苌弘、师襄、老聃。郯子之徒，其贤不及孔子。孔子曰：三人行，则必有我师。是故弟子不必不如师，师不必贤于弟子，闻道有先后，术业有专攻，如是而已。
                </p>
                <p>
                    李氏子蟠，年十七，好古文，六艺经传皆通习之，不拘于时，学于余。余嘉其能行古道，作《师说》以贻之。
                </p>
            </div>
            <h3 class="anchor">滕王阁序</h3>
            <div class="scroll-ol">
                <p>
                    南昌(豫章)故郡，洪都新府。星分翼轸，地接衡庐。襟三江而带五湖，控蛮荆而引瓯越。物华 天宝，龙光射牛斗之墟;人杰地灵，徐孺下陈蕃之榻。雄州雾列，俊采星驰，台隍枕夷夏之交，宾主尽东南之美。都督阎公之雅望，棨戟遥临;宇文新州之懿范，襜帷暂驻。十旬休假， 胜友如云;千里逢迎，高朋满座。腾蛟起凤，孟学士之词宗;紫电、青霜，王将军之武库。家君作宰，路出名区;童子何知，躬逢胜饯。
                </p>
                <p>
                    时维九月，序属三秋;潦水尽而寒潭清，烟光凝而暮山紫。俨骖騑于上路，访风景于崇 阿;临帝子之长洲，得仙人之旧馆。层峦耸翠，上出重霄;飞阁流丹，下临无地。鹤汀凫渚，穷岛屿之萦回;桂殿兰宫，即冈峦之体势。
                </p>
                <p>
                    披绣闼，俯雕甍，山原旷其盈视，川泽纡其骇瞩。 闾阎扑地，钟鸣鼎食之家;舸舰弥津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨;雁阵惊寒，声断衡阳之浦。
                </p>
                <p>
                    遥襟俯畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽; 邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷;兴尽悲来，识盈虚之有数。望长安于日下，指吴会于云间。地势极而南溟深， 天柱高而北辰远。关山难越，谁悲失路之人?萍水相逢，尽是他乡之客。怀帝阍而不见，奉宣室以何年?
                </p>
                <p>
                    嗟乎!时运不济，命运多舛。冯唐易老，李广难封。屈贾谊于长沙，非无圣主;窜梁鸿 于海曲，岂乏明时。所赖君子安贫，达人知命。老当益壮，宁移白首之心?穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接;东隅已逝，桑榆非晚。孟尝高洁，空怀报国之心;阮藉猖狂，岂效穷途之哭!
                </p>
                <p>
                    勃，三尺微命，一介书生。无路请缨，等终军之弱冠;有怀投笔，慕宗悫之长风。舍簪 笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对;今晨捧袂，喜托龙门。杨意不逢，抚凌云而自惜;钟期既遇，奏流水以何惭?
                </p>
                <p>
                    呜呼!胜地不常，盛筵难再。兰亭已矣，梓泽丘墟。临别赠言，幸承恩于伟饯;登高作 赋，是所望于群公。敢竭鄙诚，恭疏短引，一言均赋，四韵俱成。请洒潘江，各倾陆海云尔：
                </p>
                <p>
                    滕王高阁临江渚， 佩玉鸣鸾罢歌舞。
                </p>
                <p>
                    画栋朝飞南浦云， 珠帘暮卷西山雨。
                </p>
                <p>
                    闲云潭影日悠悠， 物换星移几度秋。
                </p>
                <p>
                    阁中帝子今何在? 槛外长江空自流。
                </p>
            </div>
            <h3 class="anchor">岳阳楼记</h3>
            <div class="scroll-ol">
                <p>庆历四年春， 滕子京谪守巴陵郡。越明年，政通人和，百废具兴。乃重修岳阳楼，增其旧制，刻唐贤今人诗赋于其上。属予作文以记之。</p>
                <p>予观夫巴陵胜状，在洞庭一湖。衔远山，吞长江，浩浩汤汤，横无际涯；朝晖夕阴，气象万千。此则岳阳楼之大观也，前人之述备矣。然则北通巫峡，南极潇湘，迁客骚人，多会于此，览物之情，得无异乎？</p>
                <p>若夫淫雨霏霏，连月不开，阴风怒号，浊浪排空；日星隐曜，山岳潜形；商旅不行，樯倾楫摧；薄暮冥冥，虎啸猿啼。登斯楼也，则有去国怀乡，忧谗畏讥，满目萧然，感极而悲者矣。</p>
                <p>至若春和景明，波澜不惊，上下天光，一碧万顷；沙鸥翔集，锦鳞游泳；岸芷汀兰，郁郁青青。而或长烟一空，皓月千里，浮光跃金，静影沉璧，渔歌互答，此乐何极！登斯楼也，则有心旷神怡，宠辱偕忘，把酒临风，其喜洋洋者矣。</p>
                <p>嗟夫！予尝求古仁人之心，或异二者之为，何哉？不以物喜，不以己悲；居庙堂之高则忧其民；处江湖之远则忧其君。是进亦忧，退亦忧。然则何时而乐耶？其必曰“先天下之忧而忧，后天下之乐而乐”乎？噫！微斯人，吾谁与归？</p>
                <p>时六年九月十五日。</p>
            </div>
            <h3 class="anchor">兰亭集序</h3>
            <div class="scroll-ol">
                <p>
                    永和九年，岁在癸丑，暮春之初，会于会稽山阴之兰亭，修禊事也。群贤毕至，少长咸集。此地有崇山峻岭，茂林修竹，又有清流激湍，映带左右，引以为流觞曲水，列坐其次。虽无丝竹管弦之盛，一觞一咏，亦足以畅叙幽情。
                </p>
                <p>
                    是日也，天朗气清，惠风和畅，仰观宇宙之大，俯察品类之盛，所以游目骋怀，足以极视听之娱，信可乐也。
                </p>
                <p>
                    夫人之相与，俯仰一世，或取诸怀抱，悟言一室之内;或因寄所托，放浪形骸之外。虽趣舍万殊，静躁不同，当其欣于所遇，暂得于己，快然自足，不知老之将至;及其所之既倦，情随事迁，感慨系之矣。向之所欣，俯仰之间，已为陈迹，犹不能不以之兴怀，况修短随化，终期于尽!古人云：“死生亦大矣。”岂不痛哉!
                </p>
                <p>
                    每览昔人兴感之由，若合一契，未尝不临文嗟悼，不能喻之于怀。固知一死生为虚诞，齐彭殇为妄作。后之视今，亦犹今之视昔。悲夫!故列叙时人，录其所述，虽世殊事异，所以兴怀，其致一也。后之览者，亦将有感于斯文。
                </p>
            </div>
            <h3 class="anchor">阿房宫赋</h3>
            <div class="scroll-ol">
                <p>
                    六王毕，四海一;蜀山兀，阿房出。覆压三百余里，隔离天日。骊山北构而西折，直走咸阳。二川溶溶，流入宫墙。五步一楼，十步一阁;廊腰缦回，檐牙高啄;各抱地势，钩心斗角。盘盘焉，囷囷焉，蜂房水涡，矗不知乎几千万落!长桥卧波，未云何龙?複道行空，不霁何虹?高低冥迷，不知西东。歌台暖响，春光融融;舞殿冷袖，风雨凄凄。一日之内，一宫之间，而气候不齐。
                </p>
                <p>
                    妃嫔媵嫱，王子皇孙，辞楼下殿，辇来于秦，朝歌夜弦，为秦宫人。明星荧荧，开妆镜也;绿云扰扰，梳晓鬟也;渭流涨腻，弃脂水也;烟斜雾横，焚椒兰也。雷霆乍惊，宫车过也;辘辘远听，杳不知其所之也。一肌一容，尽态极妍，缦立远视，而望幸焉;有不得见者，三十六年。
                </p>
                <p>
                    燕、赵之收藏，韩、魏之经营，齐、楚之精英，几世几年，摽掠其人，倚叠如山。一旦不能有，输来其间。鼎铛玉石，金块珠砾，弃掷逦迤，秦人视之，亦不甚惜。
                </p>
                <p>
                    嗟乎!一人之心，千万人之心也。秦爱纷奢，人亦念其家;奈何取之尽锱铢，用之如泥沙?使负栋之柱，多于南亩之农夫;架梁之椽，多于机上之工女;钉头磷磷，多于在庾之粟粒;瓦缝参差，多于周身之帛缕;直栏横槛，多于九土之城郭;管弦呕哑，多于市人之言语。使天下之人，不敢言而敢怒;独夫之心，日益骄固。戍卒叫，函谷举;楚人一炬，可怜焦土。
                </p>
                <p>
                    呜呼!灭六国者，六国也，非秦也。族秦者，秦也，非天下也。嗟乎!使六国各爱其人，则足以拒秦;使秦复爱六国之人，则递三世可至万世而为君，谁得而族灭也?秦人不暇自哀，而后人哀之;后人哀之而不鉴之，亦使后人而复哀后人也。
                </p>
            </div>
            <div class="correct-bot"></div>
        </div>
        <div class="scroll-bar">
            <div class="scroll-slider"></div>
        </div>
    </div>
</div>
<script src="js/jquery.js"></script>
<script src="js/scroll.js"></script>
<script>

</script>
</body>
</html>